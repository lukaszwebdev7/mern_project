{"title":"Zbiórka karmy dla psów ze schroniska.","content":"To kolejna wspaniała inicjatywa, a dla nas ogromne wsparcie, którego bardzo potrzebujemy. Karma jest wykorzystywana codziennie, a zapotrzebowanie na nią prawie się nie zmienia.  Będziemy wdzięczni za każdą ilość karmy suchej i mokrej, ale bardzo prosimy o odpowiedzialną pomoc. Nie każda karma jest dobrze trawiona przez psy, wiele z nich, zwłaszcza dostępnych w marketach spożywczych powoduje biegunki. Zwierzęta przebywające w schronisku w większym stopniu narażone są na różnego rodzaju infekcje i wyziębienie niż psy i koty przebywające w domach, dlatego tak bardzo potrzebujemy karmy dobrej jakości, która dostarczy naszym zwierzakom wszystkie niezbędne dla zdrowa składniki. Staramy się również zapewnić naszym zwierzętom jednolitą karmę, aby uniknąć wspomnianych kłopotów żołądkowych, które bardzo osłabiają organizm. Nasze zwierzęta staramy się karmić karmami bezzbożowymi, takich firm jak np. Fitmin, Brit, czy John Dog oraz karmami weterynaryjnymi, najczęściej typu gastro, np. firmy Royal Canin. ","imagePost":"https://images.tinypic.pl/i/01008/oyoxnl71b8hf.jpg","movie":"","_id":"4QM5kN3yFn5BkkTK"}
{"title":"Piknik z naszymi podopiecznymi. ","content":"Od rana, na naszym dziedzińcu, na swojego człowieka czekało wiele cudownych czworonogów. Pracownicy i wolontariusze schroniska służyli pomocą: opowiadali o każdym zwierzęciu, wspólnie z zainteresowanymi osobami wyprowadzali psy na spacer, pomagali przy zapoznaniu z nowymi właścicielami, a także razem z lekarzem weterynarii doradzali przy podejmowaniu odpowiedzialnej decyzji adopcyjnej. Goście jak zwykle nie zawiedli. Swojego człowieka znalazło 8 psów: Boka, Chester, Drucik, Smołek, Thor, Baton, Szarik, a także suczka Tofi.","imagePost":"https://images.tinypic.pl/i/01008/926237ztm3zb.jpg","movie":"https://www.youtube.com/watch?v=etljeWpJhdI ","_id":"GtKUlMJa72WKsgVN"}
{"title":"Czy możemy karmić psy słodyczami ?","content":"Zdecydowanie odradzamy podawanie psom słodyczy, zwłaszcza czekolady. Czekolada jest niebezpieczna dla psów dlatego że zawiera toksyczny dla nich składnik – teobrominę. Nawet 100-150 miligramów na kilogram masy ciała zwierzęcia jest śmiertelne. „Jeśli więc masz labradora, który waży blisko 30 kilogramów, wówczas nawet 3 gramy tej substancji może go zabić” „Taką ilość znajdziesz chociażby w 500-gramowej tabliczce gorzkiej czekolady. Równie niebezpieczne jak czekolada są wszelkie wypieki. Proszek do pieczenia wywołuje u zwierzęcia gwałtowne skurcze mięśni, zaś drożdże fermentują w jego żołądku, silnie zwiększając objętość, co prowadzi niekiedy do rozerwania wnętrzności. Cukier może zaś wywołać cukrzycę oraz otyłość. Szkodzą również dietetyczne przekąski i gumy do żucia. Zawarty w nich ksylitol, a więc zamiennik cukru, jest dla psów toksyczny i nieodwracalnie uszkadza wątrobę. Ba, nie należy nawet podawać psom orzechów i niektórych owoców, takich jak rodzynki, bo są dla nich po prostu trujące. Najlepiej jednak w ogóle nie karmić psa słodyczami. Tym bardziej, że jego organizm wcale ich nie potrzebuje. ","imagePost":"https://images.tinypic.pl/i/01008/f85q1boz3rnb.jpg","movie":"","_id":"LNmoRHhfWdLEYu1Y"}
{"title":"Chrupek znalazł nowy dom. ","content":"Chrupek został znaleziony na poboczu drogi, miał wiele bolesnych ran. Doprowadzono go do naszego schroniska, gdzie otrzymał szansę na nowe życie. Gdyby nie reakcja ludzi o wielkim sercu, pies mógłby już nie żyć. Po transformacji, która uratowała mu życie, już po kilku tygodniach znalazł nowy dom. Trafił do szczęśliwego, kochającego domu. Nie mógł trafić lepiej!  Przypominamy, że aby adoptować psa trzeba tylko podpisać umowę adopcyjną oraz kartę rejestracji czipa, którą wysyłamy do urzędu miasta. To wszystkie formalności, jakie trzeba spełnić.  Żeby można było bezpiecznie psa zabrać, trzeba być człowiekiem odpowiedzialnym, z dowodem osobistym, smyczą i obrożą.","imagePost":"https://images.tinypic.pl/i/01008/cvmxfzdajyhc.jpg","movie":"","_id":"SpV4klFHHX5bzlu2"}
{"title":"Co czuje pies ?","content":"Przełomowe badania  pokazują, jak podobne są mózgi zwierząt i ludzi. Zwierzęta - tak samo jak my – mają uczucia. To rzuca zupełnie nowe światło na kwestię praw zwierząt.    Wnioski te odnoszą się do większości zdolności umysłowych, włączając emocje. Dzięki temu, możemy odnosić się do badań nad ludźmi aby wiedzieć, czego możemy oczekiwać od naszych psów i czego możemy się po nich spodziewać. Podobnie jak małe dzieci, psy oczywiście kierują się emocjami, jednak zdecydowanie bardziej ograniczonym zestawem emocji niż u osób dorosłych.   Psy przechodzą fazy rozwoju emocjonalnego dużo szybciej niż ludzie, i już w 4-6 miesiącu życia (w zależności od stopnia dojrzewania danej rasy) osiągają całą możliwą do osiągnięcia skalę emocji.  Oznacza to, że pies będzie w stanie odczuwać wszystkie podstawowe emocje: radość, strach, złość, wstręt czy nawet miłość. Jakkolwiek bazując na najnowszych badaniach, nasze psy najprawdopodobniej nie będą w stanie odczuwać takich uczuć jak wina, duma czy wstyd.  Co więc oznacza to dla nas, żyjących i współpracujących z psami ? Dobrą informacją jest to, że możemy spokojnie ubierać nasze psy w nawet najgłupsze stroje. Psy nie odczuwają wstydu, jakkolwiek śmiesznie nie wyglądają. Pies nie będzie również odczuwał dumy z wygranej na wystawie czy zawodach. Psy mogą jednak prawdziwie kochać i bardzo cieszyć się z tego że jesteśmy obok nich.","imagePost":"https://images.tinypic.pl/i/01008/w669qe17bvxo.jpg","movie":"","_id":"tgkhWicHuFkIKPAY"}
